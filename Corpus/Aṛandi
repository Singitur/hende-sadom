MOYAD hatu re korá meñaea, moyad hatu re kúrí menaea. Koṛá apu te kúriá apu tá te dutam kulkíae. Senojanae kulíkiae " chi ho kúrí hon pe omalea chi ká ?" Kúríá apu haga ko hundikedkoa. Helápe sukutanape chi ká ?" Haga ko kajíkedako “ sukueabu, kúrí hon umaeabu. " Tobe kuríá apu kajíjadae " Helá ho tobe chene uríleabu." Enad do dutam aeá hatu te hiju ruaṛlenae. Korá apu kulijada, " chi ho chikana ko menjada ?" Chene uríleabu" mente ko kajijada. Enad do koṛá apu kajíjadae “ ju tabu mone má re le hijuá” mente kajíakom. Dútam oro senojanae kuríá engá apu tá te, ar kajijedae " mone má re le hijua. " Tobe kuríá enga apu ilí mandí kin umaetaná. Ili manḍí jomkedchí oro hiju ruaṛlenae korá apuá hatu te. Mone má re dutam koṛá apu ar haga ko idijadkoae kuṛíá hatu te. Horá re menjeda " chene áyumkope. " Horá re bocho chene lengá tí re ráakedae, uríkiñ jom ti ráakere, jetan chene kako ráakeda, kúla nelkeate tobe ko sukujana. Magar chúndí ráakedae, sán go-o kesedere, tuyu ráakere, setá buutanae, bíñ kesedkere, kúrí mandi chațu re dupiltere, tonḍra nelkeate, murdár nelkeate, kicharí nuraya mente kúrí chatu re dupiltere, búrí nelkeate tobe kako sukúa. Enad do kúríá hatu te ko tébakeda ko. Kúría apu kulijada " chi ho hijulena chi ?" Hán ho le hijuakanale." Ráchá re patí re párkom re dubakanako. Dubjanako. Gánḍu dá' ko uruñkeda. Abuñjedkoako. Enad tamáku ko uruñkeda oro ilí uruñkeda. Nútanako. Púra nukedchi ko búltana. Añjana, sunum karkad idikedako, gará, te ko senojana. Enad reranjanako. Hatu re kúríá engá apu haga hon ko ilí ko chipajedako. Dutam oro soben horo ko hatu te hijulenako. Ráchá re párkom patí re ko dubjaná. Dubjanchi, " ilí tílepe, nueabu dútam menjedae. Nukedchi kúríá haga ko moyad loța re dá' uruñkeda ar dútam ko omaea. Dútam kora apu umaea, ar soben haga ko umakotanae. Enad do salamkedako. Tobe merom ko oulía, maakíako, mandikedako. Merom ko gedkíako, orá re jilu utujedako. Dutamnii kulijedae " chi ho pe saintikeda chi pe ká ?" " He saintijana" metaea ko. Tobe gará dá' lotá re chatu re ko uruñkeda. " Mar abuñenpe," dutam kajíjeda Abuñjanako. " Mar dubpe orá re" menjedae. Dubjanchi mandí uruñjedako. Enad kúṛíá apu haga ko metakotana. "Mar jomepe." Jomkedako. Mandi jomtan tá re ilí ko idía. Jomkedchi abuñjanako. Kúṛíá apu te haga ko menjeda vida tukoabu. Dutamnii danda, taráori, kapí uruñkedae, apan dari ko sabkedako, joporjanako. Merom lánḍí ko ídía. Korá hatu te ko hijulena. Enad enga apu te kulijaeae. " Nenda tukad chi pe ka ?" " Ká, ale do jomoulaale, abu mone má re bu ""ape"" ráakoa," ayub kiñ kapajitana. Añjana, setá' re dutamnii ko ráakiá. Haga ko hundijanako, soben ko koṛá orá re ko hijulena. Tobe korá apu oro haga ko dutamnii ko kajiaetana. " Senomen, kajiakom mone má re hijupe." Dutam kúríá hatu te senojanae. Tébakeda, tébakedchi kúríá apu te kajiaetanae. "Ape mone má re senpe" mente. Engá apu kapajitanakiñ "Haga ko nam hundilekom" Hundijedako. Kúríá apu haga ko kajíakotanae. Dútam hijulena oro kajíjada mone máre senpe.' "Jú mone máre le senoa . Dútam aeá hatu te hiju ruaṛlenae. Korá apu dútamnii kulijaeae " chi ho, namtadkoa chim ká ? ” "Namtadkoain mone má re le senoa mente ko kajíjada." Mone má púra hobájante korá apu dútamníi kajíaetana " Ju ráoukom.” Dutam nidá ra oujadkoae. Tobe hora re dútam kúriá apu haga ko kajíakotanae " Mar ho chene ko áyumkope." Kapajitanako " ayumkedkoape chi ?" He áyumkedkoale jetánii bañkoa. " Hatu re ko tébákeda. Dutam korá apu toá ráchá te idikedkoae. Dutam menjedae “ outadkoain ta .” Rachá re patí párkom ko bilkeda. Dá ko abuñtea uruñkeda ar sunum ar gánḍu Abunjadkoako. Abuñchabakedkoako, joportanako. Tamáku oro chúna urunkedako, tamáku baitanako oro orá re ilí ko chipajada. Dutam or-á re bolojanae " chi ho ilí pe saintikedape chi ?" "Saintikedale" metaeako. Dutam ar korá apu kapajitanakiñ 66 mar náabu tilea." Ili ko lundii te ko tilakotana. Ayub khub bultanako oro ko dorantana. Nuañjedgeako. Setá' re dutam duba te sunum uruñkedae ar karkad. Enad gará te idíkedkoa. Rerantanako korá aeá apu kajiaetanae “ mar tabu ilí chipá hundipe. Mone horo ko dubjana chipátanako. Tobe kúnda re ko dul hunḍijeda. Sakam ko purujeda. Rerankedchi dutam kupulko ouledkoae. Hijulenako, párkom re pațí re ko dubjana. Enad korá apu ar hagako kúría apu kulijaea “ chiminañ pe gonoñtaea ?" " Bária uríkiñ oro túrui taká omalepe.' "kale daria" ko menjeda. Tobe kajijedae " ká agueageale." Korá apu haga ko hekedako. Enad taká or-á te uruñlaae, ar omadkoako. Goto te senjanako, oro báriá uríkin udubkedako. Ráchá te ko hijulena. " Mar ilí tilepe. " Ilí tiljada, nutanako. Korá apu ar kúríá apu moyad puru te kin núkeda, sumdi hobajana. Khúb búltanako, dorañtanako. Tobe dútam lotá te dá' aguea, omadkoae. Salámkeda. Merom ko uruñkía, máakíako, gedjaea oro or-á re ko mandíjada. Jilu ko ádarkedako ar utujadako. Mandí utu ko saintikeda. Dútam or-á re bolojanae " chiho mandí utu saintikeda chipe" mente kulijadkoae. " Hán le saintikeda." Kupul ko abuñkedehi or-á te ko bolojana. Mandi utu ko umakotanako. Dutam menjedae " Mar nádo bu jomea." Ili ko adarkeda or-á te. Ilí mandí jomtan nutanako. "Chi ho dolabu abuñena. Ráchá te ko senojana, abuñjadako, párkom re patí re ko dubtana. Tamúku uruñkedako. Dútamnii kajijada " nado vidakoabu." Enad kúrí ko sasañ oro sunum uruñkeda ar kupul ko pați re ko dubakana ar sasañ ko tirijadkoa ar bo' ko nakijadkoa. Tobe bá oukedako oro soben ko bákedkoa. Dutam danda taráori uruñkeda " apea danda taráori nelepe" menjedae. Danda taráori sabkedte, salámjedako, ar merom lánḍi ko idijada. Bársiñ api má hobájante dútam ko kuljaea kúríá apu tá te. "Kulikom chiulabu áranḍea. Senojanae, hatu se tébákedae, kulijada " chi ho, lai hasu bo hasu bugitangea chi ?" "He ho bugi-tangeale. Chikana chika tabam hijuakana ?" Menkedae. Banogi, koṛá apu te haga ko kultaiñya, chiula bu áṛandea mente kulikom." Enad do kúríá apu haga namkedkoae. "Nádo dútam hijuakana, chiula bu áṛandea mente hijuakana." Kapajitanako. Kúríá enga apu oro haga ko menjada ' Ju, Phág chandu mone ma rere bu áṛandea." Dutam hatu te hijulena. Korá apu haga ko kulijaea " chikana ko menkeda ? Chiula bu áranḍea. " "Ká Phág chandu mone má re bu arandea ko menkeda." Enad korá enga apu kapajitanakiñ " choudal kabu daria” mente kajitanakin. Tobe hon menjadae " kaiñya enkate do, kaiñya aguia enkate do. Choudal tholeben." Phág chandu mone ma hobajana. Enad do choudal ko tholkedako. Ghási ko ḍhánke onkedako, rújadako, nagara dáljadako, perened ko oroñjada, oroñjadako, kurúri oroñjadako. Báría kúríkiñ sasañ te kiñ bor tirijaea. Ayubjana. Báriá kúríkiñ gaṛá te dá' kiñ, oujada, ar uli sakam, ar enga oro hon hirchijadkinyako. Tobe reṛanjanakin ar nauñwa hoyokedkinyae. Kora choudal re dubakana ar urán ko gookía. Khub ko dáljadako, rújadako, oroñjadako. Horá re uli dáru ko sákíkeda, oro kúrí aeá hatu reá uli dáru sákíkedae. Hatu náne ko tébákeda. Kúríá engá apu haga ko áyumkedchi bor hijutanae mente, khánḍa phiri ko sabkedte ko susuntana, kúrí ko susuntana báransá ren ko. Daromkedkoako, kúríá oṛ- a te ko idikedkoa. Ráchá re choudal ko tingunkeda. Enad kúríá engá oṛ- á te uruñlenae, chumañjaea, or-á te ádarkía. Or-á re bor oro konea pati re kin dubakana. Anjena, enad kúríá haga hon ko engá apú soben ko ilí ko chipájada. Báría chatu uruñkedchi gará te dá’ko oulaá . Báría kúríkin uli dáura chatu re kiñ dotada. Ráchá re arná ko dotada, oro arna chetan re sáurí. En chetan re konea bor dubakanakin. Karkad ko omadkiñya, reran kedkiñya ko. Enad hasá te mandoá ko baetada, en re kin tingunakana. Korá sinduri lengá tí re sabtadae. Korá aea molon re sindurikedae, ar kúrí aea molon re sindurikedae. Korá kúṛíá molon se sindurikedae, oro kúrí koṛá moloñ re sindurikedae. Or- á te ko  ádarkedkiñya, pațí re dubkedkinya, lád oro táben ko omadkiñya, jomkedakin. Merom ko máakía, ili ko chipájeda, or-á se mandi ko manḍijada. Merom hoyokíako, ar gedkíako, or- á re adarjadako oro ko utejada. Utu mandí ko saintikeda. Enad dútam kulijada. " Ape chimin horo ko menapea?" "Moyad hisi horo menalea. Enad or-á re ádarkedkoae. Mandí ko omakotana. Jomjadako, ilí ko nújada. Jomkedate ayub hobajana. Dutam menjadae " Dá konea omalepe." Enad konea bor uruñkedkinya. Kúríá enga apu haga hon koṛá apu te ko supáojaea. Apu hebekíae, choudal re ádarkíae tobe bor bolojana. Gookinyako. Hatu re ko tebákeda. Korá engá chumañkedkiñyae, chumankedkinchi choudal ko dokeda. Or-á re hebekedkinyako. Gítíjadako. Añjana. Setá re báría kúríkiñ dá' oulaá, oro konea bor kiñ arna ar sáurí chetan re dubjanakiñ, rerankedkinchi mandoa re tingunkedkinya, ar sindurikedkiñyako. Or-á re ádarkedkiñya ko ar chumankedkinya ko. Apía merom ko máakedkoa, ilí or-á or-á hundikedako en ráchá re, hundikedchi soben horo ko mandí ko umakotana. Tobe konea bor kiñ ráchá re kiñ dubakana. Korá haga kulijaea "Tainam chi ka ?" mente. "Tainain" menjadae. "Uțu re buluñ herelem. " Heradkoae, herkedchi salámkedkoae, soben ko jom nutanako hatu bhar soben.
