Nedharti re Singbonga manoako baikedkoae, en dipili Karam Bongá baikíae. Imtañ Anosiri Dhanosiri inkiñ karam bidlaakin. Inkínyá hon kin Chánd Muní Tárá Muní. Anosiri Dhanosiri goijanchi Chánd Muní Tárá Muní karam kiñ bidlaa. Tobe inkiñ goijanakiñ. Enáte inkínyá honkin Karma Dharma. Inkiñ kakin ituan tainkená. Inkínyá bábá goijaná. Enad kachahrí tá te kiñ udubkeda " aliñyá babá goitaná. Chikaná te goitana menkedakin Inkiñya aputeá bhandari taikena, iní menjadae. " Aiñ ituanaiñ." " Chikanam ituana." "Ká karam kape bidkena" . Enad Karma Dharma kulijaea “ okoe bidlaa" mente. Udubkiñyae " Banoge. Anosiri Dhanosiri kiñ bidlaa. Enáte Chánd Muní Tárá Muni apumtakiñ bidkenákin Abeno bidiben. " "Chika leka liñ bidea ? Kaliñ ituana" Bhandari menjedae. “Aiñ ituana. Báriá kúrí honkiñ bu namkínya. " Rá onledkínya or-á te. Enad penai tá te ko senojana. Bhanḍárí dálí onlaa. Dálí onledchi " duman aguepe" menkedae. Dumañ ko oulaa. Enad moyad kúrí boo re dálí dupilkedae, oro moyad kúrí manchi gánḍu dupilkedae. Enád bor to sengel ar sunum ar táți ar sinduri ko idikeda, oro hatu ren soben kúrí ko gará teko senojana . Táyom te dumañ ko ruidijada. Gará téko tebákeda, oro reṛanjanako. dálí doṛkedakin oro sindurikedakiñ. keda, ar gitil dálí re perekeda. En kúrí honkiñ díyakedakiñ, Enad Karma rá kúrí dalí sinduriMoyad Kúri gitil pereakan dálí dupilkedae, oro moyad kúrí manchi gánḍu. Ráchá re ko oukeda. Jondra ko idikeda, en kúrí kiñ urikeda. Bábá ar rámbará ko oukeda, tilmín surgúnja, hore, mani, bút moyad te hundikeda ko. Jondra ar gitil suidjedako, suidjedchi dálí re ko akidkeda. Neá jáorá ko nutumkeda. Enad chiula bu bidea mente Dharma Karma kin kajikeda. Bhandárí menjadae " Mone má re bu bidea. Enad chikan din hobaoa. Sukrwár bu bidea. Adarkedako enad, ar dálí ko sikuar re ko hakatada. En kúrí honkin berel sasañ kiñ ridjada. En dáa te gitil hirchijedakiñ. Dínko lekakeda. Brihaspat hulan Karma Dharma á kurikiñ ar hatu ren soben dinda kuri ko katabjanako. Karma katabjana magar Dharma kae katabjana, ini do oṛ-á rea bandobast re láď táben re tainjenae. Ayubjana enad. Dumañ ko uruñkeda hatu ren katabakan dinda kúrí ko ar Karma á kúrí oro jáora akidtankiñ kúṛí kiñ bir te ko senojana, ar hake ko idikeda. Enad karam dáru má oulaa, ar ráchá re bidkedako. Karma Dharma bhánḍári loo kapajítanakiñ. Chika leka liñ bongaia, kaliñ ituana aliñ do. Enad toá, laď, táben, ilí kin bongakeda. Bongakedchi kiñ or-a te kúrí ko ádarkedkoa. Jomkedchi akoa or-á te ko senojana. Enad Karma rá ráchá re hiju ruarjanako arko susunjana. Susun añkedako. Sukrhulan set- á re ko túdkeda oro gará te ko idikeda. Atukeda, atukedchi hokadako. Tayomte Karma rengejanae, iniá bábá chabajana . Karam dáru búltan re dálkedae, ená mente bábá ká hobajana. Dharma á biana ko túdkeda. Hatu bhar soben búți ko kuräi ko soñjada. Karma rá kuräi ká hobajana, kae umaea, son chabakedae. Enad gapá te re ko rowajanako. Soben hatu bhar ren horo ko ráakedkoa. Rowakedako ayubjana kuräi telá ko hijulena. Karma rá kúrí kajíjada. " Dá, holáo kam omadlea, tisiñ ar holá barsin reá omalem." Tobe Dharma kajíjadae "Horo ko in omlekoa enátin omamea." Enad son chabajana, bábá banoa. Kúri Karma tá te senojanae. " Hélá kam oulaa." Kaiñya kae omea. Enad karma senojanae 66 Héla bábú kam omaletana" metaetana. Dharma kajíjada. “ A dádá bábá chabajana. " Karma khisjenae. Epirañjenakin. Bábám rowatada túd giriaiñ chia kam omalea," karma menjedae. Enad korá kúrí bárankin senojana loyon te túd giri te. Senjanchi tud girijedakiñ. Tud girikedchi kiñ neltana chi Singbonga loyoñ re tingunakanae. " Chía ben túd girijéda.” " Ká kurai kae omadlinya." "Ká karam bonga dálkíyam enáte kam nam jomtana." Rengetanain okoreiñ namea ?" Karma kajíjada. Singbonga kajijadae, " Solo samdur Lanka pái re karam bonga menaea. Ente senomen." "Chikana jomtiñ senoa, kharcha banoá." Dharma tá te senojanae oro lupu onlaae. Ládkedae enad, ládkedte Kicharí re potomkeda. Senojanae. Miyad gaudi senkedchi " dáa nuleaiñ” menjeda. Karkad pete'kedae, karkad tijugea. Dáa anjililae maiom gea. "Háe karam bonga" menkedae. Enad moyad gaudi senkedchi loá namtadae. " Loáíň jomlea, tí te halañlaae tíjugea. Dáru te déejanae enre jo nelkedae tijugea "Hae karam bonga menkeda. Oro senojanae janom jo járomakana. "Tí te godleain" menjedaé. Tijugeako. Ote reá tí te halañkedae, nelkedaé tijugeá. " Hae karam bonga menkedae. Enáte senojanae oro moyad nagar re tébákedae. Máhra uri ko gototadkoae. Máhra metaétanae " toa omaiñmen lai rengeteiñ goitana. ' Moyad gai omaeae. "Marná gai touimen, mar nuemen. " Gai tá' te senredo chúí nirae. " Háe karam bonga" menkeda. Oro senojanae, oro moyad nagar re tébákedae. En nagar re táben ko ruruntana. Táben ásilekoaiñ. Dáa tetañ lai rengetein goitana . Táben kako omaea. Dubakan tá' te kako birid darijaná. Háe karam bonga menjeda. Enáte oro senojanae, oro moyad nagar re tébákedaé. Sádom ko átintanako. "Dá Rájá moyad sádom omaiñmen sesenteín lagájena." "In moyad sádom idímen," metaea. Sádom lagomechi húae, deya sá te padakedae. " Hae karam bonga." Enáte oro senojanae moyad nagar re tébákedae moyad horo chúká hoto re hákákanaé. " Chi ho chika kanam." " Chuna chúka hákákanaiñ ká ochogoa okotemtana. " " Aiñ karam bonga namtíntana. Oko sá teín sena," kulijaeaé, "Purab te senomen. ' Hae karam bonga menkedchi senojanae. Enad píri re moyad marañ bíñ namkiya. Mochá chábakadae. Karma kajijeda "Mar jomíñmen, aiñ do karam bonga pícha teíñ senotana. " Biñ kajíjada “ helaíñ chábakadgea. Udubemen karam bonga tá're." " Chimin sañíñá mente kulijaeae. Tébákedam metaetanae. Huḍín leka senojanchi samdur re tébákedae. Nelkeda dáageá. Ráatanae, dubakanae. "Chika lekáíñ pároma. " Raatanchi horo áyumkíae ; enado áyumkedchi hijulena “ chí ho, chikanam ráatana P” Mente kajiaetana . “Ain do karam bongá namtiñtanaiñ chika lekaiñ pároma, menteín ráatána." Alom ráea ho, aíñ párommea, dáru re déemen. Iniá horomo re kúda dáru taikena. Dáru re deejanae, páromkíae. Páromkedchi moyad marañ bir mená. Enad karam daru moyad ko tijutada. Ráatanaé dána bérajanae, ká namjada. Enad singbonga aeá ta'te hijulena. " Chikanam namtana. "Aiñ do karam bonga pichatanaiñ. " " Helá ho, en dáru súba re ge tingunakanae." Nelkíae enad, sábjaeae. " Aiñ do dálkinyam ar am hurañgirikiñya. " Dáru súba re enad bátínjanae. Singbonga kajíkeda " alom senoa, nere báțíakanmeu." Karam bongá kajijadae " chetáojana chim ká." Karma jure háth te bintíkíae "chetáojanain." "Aiñya kají lutur rem doea chim ká ? " " Doeain" menkeda. " Náagíñ idimea" karma kajiaetanae. Karam bonga menkedae “ nádo kaíñ senoa, bádur chandu sal bhar reíñ senoa. Enad karam bongá kulijaeae " chikanakom nelada ?" Karma kajijada " karkad petelaíñ tijugea, ená moyad neladá. Ená te pukuri reá dáa anjililain maiomgeá, ená moyad neladaiñ. Ená te aro loáiñ neladá ar jomeain mente senjana, tijugeá. Ená moyad neladá. Ená te horá re janom jo járomakana, jomeain mente tí te godjedaiñ, tijugeá. Ená moyad neladá. Ená te moyad nagar reíñ tébákeda, mahrá gai ko gototadkoae. " Dáa tetañ, lai renge te in goitaná, toá omaiñmen.' Gai rá chui nirjanae, ená moyad neladain. Horá reá soben kaji udubaeaé, oro tayomte hiju ruaṛatanaé. Samdur tébákedae " párom ruarataiñmen." En sáte párom ruaṛakíyae, "Aiñyá kají udubkedá chim ká ? " En horo kajijadá. " Banogi." Am do horo ko reranko jomkoam, enatem pápjana. Oro hijulenae. En bíñ tèbákiae. Bíñ kajijada " aiñyá kaji udubkeda chim ka ? "Am jáegim huakoá, enátem pápjana." Oro hijulena, táben ruruñtá hatu tébákedae. "Am aiñyá kaji udubkeda chim ká ?" métaetanae. " Udubkedaiñ, " metaetana "Asitan re jetaio táben kam omakoa, enátem pápjana." Oro hiju ruaṛlenae en chúna hákani namkìae. Chuna ásitan re kam omakoa, enátem pápjana." Hatu re tébákedae en sádom tingunjanae, gogojanae enad. Horo ko kulkedkoae " jú karma hijutana, udubaepe. Dárominkae." Dharma áyumkedte hatu ren soben horo ko ráakedkoae. Dolabu, daromliabu." Gota hatu ren horo ko dárom te senojanako. Horá re ko dáparomjaná. Joporjadakin oro moyad te kiñ hijujana. Orá re kin tébákeda. Katá ko abuñkíako. Bára bári ne orá re en orá re kin jomtana. Potom, uri, merom bára bári mena.
