Ne Dharti re Siṅgbonga Manoa koć bai ket́koa, en dipili Karam Bonga bai ket́ićać. Imtaṅ Anosiri-Dhanosiri in kin karam bit́ let́akin. Inkínyá hon kin Chánt́ Muní Tárá Muní. Anosiri Dhanosiri goć ean chi Chánt́ Muní Tárá Muní karam  kin bit́let́ać. Tobe in kin goć eana kin. Enáte inkínyá honkin Karma Dharma. In kin kakin ituan taenkená. Inkínyá Baba goć eaná. Enat́ kachahrí tá te  kin uduṕ ket́a " aliṅyá babá goi tana. Chikaná te goi tana men ket́akin In kinya aputeá bhandari taikena, iní men eat́ać. " Ań ituanAń." " Chikanam ituana." "Ká karam kape bit́kena" . Enat́ Karma Dharma kulijaea “ okoe bit́let́ać" mente. Uduṕ kinyae " Banoge. Anosiri Dhanosiri  kin bit́let́ać. Enáte Chánt́ Muní Tárá Muni apumta kin bit́kenákin Abeno bit́iben. " "Chika leka liṅ bit́ea ? Kaliṅ ituana" Bhandari men eat́ae. “Ań ituana. Báriá Kuṛi hon kin bu namkínya. " Rá onledkínya or-á te. Enat́ penai tá te ko seno eana. Bhanḍárí dálí onlet́ać. Dálí onledchi " duman aguepe" men ket́ae. Dumaṅ ko oulet́ać. Enat́ miat́ Kuṛi boo re dálí dupil ket́ae, oro miat́ Kuṛi manchi gánḍu dupil ket́ae. Enát́ bor to sengel ar sunum ar táți ar sinduri ko idi ket́a, oro hatu ren soben Kuṛi ko gará teko seno eana . Táyom te dumaṅ ko ruidijada. Gará téko tebá ket́a, oro reṛan eanako. dálí doṛ ket́akin oro sinduri ket́a kin. ket́a, ar gitil dálí re pere ket́a. En Kuṛi hon kin díya ket́a kin, Enat́ Karma rá Kuṛi dalí sinduriMiat́ Kúri gitil pereakan dálí dupil ket́ae, oro miat́ Kuṛi Manchi Ganḍu. Racha reko agu ket́a. Jonḍra ko idi ket́a, en Kuṛi kin uri ket́a. Baba ar rámbará ko ou ket́a, tilmín surgúnja, hore, mani, bút miat́ te hundi ket́a ko. Jondra ar gitil suid eat́ako, suidjedchi dálí re ko akit́ ket́a. Neá jáorá ko nutum ket́a. Enat́ chiula bu bit́ea mente Dharma Karma kin kaji ket́a. Bhandárí men eat́ać " Mone má re bu bit́êa. Enat́ chikan din hobaoḱa. Sukrwár bu bit́êa. Adar ket́ako enad, ar dálí ko Sikuar re ko haka tat́a. En Kuṛihon kin berel Sasaṅ  kin rit́ eat́a. En Daḱ te gitil hirchi eat́a kin. Dínko leka ket́a. Brihaspat hulaṅ Karma Dharma á Kuṛi kin ar hatu ren soben dinḍa Kuṛi ko kat́aṕ eanako. Karma kaṭaṕ eana magar Dharma kae kaṭaṕ eana, enić do Oṛaḱ reaḱ bandobast re Lat́-Taben reć taen eana. Ayuṕ eana enad. Dumaṅ ko uruṅ ket́a hatu ren katabakan dinda Kuṛi ko ar Karma á Kuṛi oro jáora akidtan kin kúṛí  kin bir te ko seno eana, ar hake ko idi ket́a. Enat́ karam dáru má oulet́ać, ar ráchá re bit́ ket́ako. Karma Dharma bhánḍári loo kapají tana kin. Chika leka liṅ bongaêa, kaliṅ ituana aliṅ do. Enat́ toá, laď, táben, ilí kin bonga ket́a. Bonga ket́ chi  kin or-a te Kuṛi ko ádar ket́koa. Jom ket́ chi akoa or-á te ko seno eana. Enat́ Karma rá ráchá re hiju ruar eanako arko susun eana. Susun aṅ ket́ako. Sukrhulan set- á re ko tút́ ket́a oro gará te ko idi ket́a. Atu ket́a, atu ket́ chi hokadako. Tayomte Karma renge eanae, iniá Baba chaba eana . Karam dáru búltan re dál ket́ae, ená mente Baba ká hoba eana. Dharma á biana ko tút́ ket́a. Hatu bhar soben búți ko kuräi ko soṅjada. Karma rá kuräi ká hoba eana, kae umaea, son chaba ket́ae. Enat́ gapá te re ko rowa eanako. Soben hatu bhar ren horo ko ráa ket́koa. Rowa ket́ako ayuṕ eana kuräi telá ko hiju lena. Karma rá Kuṛi kajíjada. " Dá, holáo kam omadlea, tisiṅ ar holá barsin reá omalem." Tobe Dharma kají eat́ać "Horo ko in omlekoa enátin omamêa." Enat́ son chaba eana, Baba banoa. Kúri Karma tá te seno eanae. " Hélá kam oulet́ać." KAńya kae omêa. Enat́ karma seno eanae 66 Héla bábú kam omale tana" metae tana. Dharma kajíjada. “ A dádá Baba chaba eana. " Karma khisjenae. Epiraṅjenakin. Babam rowatada tút́ giriAń chia kam omalea," karma men eat́ae. Enat́ korá Kuṛi bárankin seno eana loyon te tút́ enḍaḱ te. Sen eanchi tut́ giri eat́a kin. Tut́ enḍaḱ ket́ chi  kin nel tana chi Singbonga loyoṅ re tingunakanae. " Chía ben tút́ girijéda.” " Ká kurai kae omadlinya." "Ká karam bonga dálkíyam enáte kam nam jom tana." Renge tanain okoreiṅ namea ?" Karma kajíjada. Singbonga kaji eat́ać, " Solo samdur Lanka pái re karam bonga menaêa. Ente senomen." "Chikana jomtiṅ senoa, kharcha banoá." Dharma tá te seno eanae oro lupu onlet́aće. Lát́ ket́ae enad, lát́ ket́te Kicharí re potom ket́a. Seno eanae. Miyat́ gaudi sen ket́ chi " dáa nuleAń” men eat́a. Karkat́ pete' ket́ae, karkat́ tijugêa. Dáa anjililae maiom gêa. "Háe karam bonga" men ket́ae. Enat́ miat́ gaudi sen ket́ chi loá namtadae. " Loáíň jom lea, tí te halaṅ let́aće tíjugêa. Dáru te deć eanać enre Jó nel ket́ać tijugea "Hae karam bonga men ket́a. Oro seno eanae  eanom jo járomakana. "Tí te godleain" men eat́ać. Tijugeako. Ote reá tí te halaṅ ket́ae, nel ket́aé tijugeá. " Hae karam bonga men ket́ae. Enáte seno eanae oro miat́ nagar re tébá ket́ae. Máhra uri ko gototadkoae. Máhra metaé tanae " toa emań me Láć Rengeć teń goć  tana. ' Miat́ Gunḍi omaeae. "Marná Gunḍi touimen, mar nuemen. " Gunḍi tá' te senredo chúí nirae. " Háe karam bonga" men ket́a. Oro seno eanae, oro miat́ nagar re tébá ket́ae. En nagar re táben ko rurun tana. Táben ásilekoAń. Dáa tetaṅ lai rengetein goi tana . Táben kako omaêa. Dubakan tá' te kako birit́ dari eaná. Háe karam bonga men eat́a. Enáte oro seno eanae, oro miat́ nagar re tébá ket́aé. Sádom ko átintanako. "Dá Rájá miat́ sádom omAńmen sesenteín lagájena." "In miat́ sádom idímen," metaêa. Sádom lagomechi húae, deya sá te pada ket́ae. " Hae karam bonga." Enáte oro seno eanae miat́ nagar re tébá ket́ae miat́ horo chúká hoto re hákákanaé. " Chi ho chika kanam." " Chuna chúka hákákanAń ká ochogoa okotem tana. " " Ań karam bonga namtín tana. Oko sá teín sena," kulijaeaé, "Puraṕ te senomen. ' Hae karam bonga men ket́ chi seno eanae. Enat́ píri re miat́ maraṅ bíṅ nam ket́ića. Mochá cháṕ akat́ać. Karma kaji eat́a "Mar jomíṅmen, Ań do karam bonga pícha teíṅ seno tana. " Biṅ kajíjada “ helaíṅ chábakadgêa. Uduṕemen karam bonga tá're." " Chimin saṅíṅá mente kulijaeae. Tébá ket́am metae tanae. Huḍín leka seno eanchi samdur re tébá ket́ae. Nel ket́a dáageá. Raḱ tanae, duṕ akanać. "Chika lekań paroma." Raḱ tan chi Hoṛo ayum ket́ića; enado ayum ket́ chi hiju lena “ chí ho, chikanam ráa tana P” Mente kajiae tana . “Ain do karam bongá namtiṅ tanań chika lekAń pároma, menteín ráatána." Alom ráea ho, aíṅ párommea, dáru re déemen. Iniá horomo re kúda dáru taikena. Dáru re dee eanae, páromket́ićać. Párom ket́ chi miat́ maraṅ bir mená. Enat́ karam daru miat́ ko tijutada. Ráa tanaé dána béra eanae, ká namjada. Enat́ singbonga aeá ta'te hiju lena. " Chikanam nam tana. "Ań do karam bonga picha tanań. " " Helá ho, en dáru súba re ge tingunakanae." Nelket́ićać enad, sábjaeae. " Ań do dálkinyam ar am huraṅgiri kinya. " Dáru súba re enat́ bátín eanae. Singbonga kají ket́a " alom senoa, nere báțíakanmeu." Karam bongá kaji eat́ać " chetáo eana chim ká." Karma jure háth te bintíket́ićać "chetáo eanain." "Ańya kají lutur rem doea chim ká ? " " Doeain" men ket́a. " Náagíṅ idimea" karma kajiae tanae. Karam bonga men ket́ae “ nahḱ do kaíṅ senoa, bádur chandu sal bhar reíṅ senoa. Enat́ karam bongá kulijaeae " chikanakom nelada ?" Karma kajijada " karkat́ petelaíṅ tijugea, ená miat́ neladá. Ená te puKuṛi reá dáa anjililain maiomgeá, ená miat́ neladAń. Ená te aro loáiṅ neladá ar jomeain mente sen eana, tijugeá. Ená miat́ neladá. Ená te horá re  eanom jo járomakana, jomeain mente tí te god eat́ań, tijugeá. Ená miat́ neladá. Ená te miat́ nagar reíṅ tébá ket́a, mahrá Gunḍi ko gototadkoae. " Dáa tetaṅ, lai renge te in goi tana, toá omAńmen.' Gunḍi rá chui nir eanae, ená miat́ neladain. Horá reá soben kaji udubaeaé, oro tayomte hiju ruaṛa tanaé. Samdur tébá ket́ae " párom ruaratAńmen." En sáte párom ruaṛakíyae, "Ańyá kají udub ket́á chim ká ? " En horo kajijadá. " Banogi." Am do horo ko reranko jomkoam, enatem páp eana. Oro hiju lenae. En bíṅ tèbákiae. Bíṅ kajijada " Ańyá kaji uduṕ ket́a chim ka ? "Am jáegim huakoá, enátem páp eana." Oro hiju lena, táben ruruṅtá hatu tébá ket́ae. "Am Ańyá kaji uduṕ ket́a chim ká ?" métae tanae. " Uduṕ ket́Ań, " metae tana "Asitan re jetaio táben kam omakoa, enátem páp eana." Oro hiju ruaṛ lenae en chúna hákani namkìae. Chuna ásitan re kam omakoa, enátem páp eana." Hatu re tébá ket́ae en sádom tingun eanae, gogo eanae enad. Horo ko kul ket́koae " jú karma hiju tana, udubaepe. Dárominkae." Dharma áyum ket́te hatu ren soben horo ko ráa ket́koae. Dolabu, daromliabu." Gota hatu ren horo ko dárom te seno eanako. Horá re ko dáparom eaná. Joporjadakin oro miat́ te  kin hiju eana. Orá re kin tébá ket́a. Katá ko abuṅkíako. Bára bári ne orá re en orá re kin jom tana. Potom, Urić, Merom bara-bari mena.
